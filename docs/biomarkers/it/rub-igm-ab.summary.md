La Rosolia è una delle tipiche malattie esantematiche dell’infanzia: in genere comporta sintomi lievi o è del tutto asintomatica, ma può essere molto pericolosa se contratta in gravidanza. 

Specialmente se contratta nelle prime 16-20 settimane, infatti, può portare ad aborto spontaneo, morte in utero e alla cosiddetta sindrome della rosolia congenita che può portare a varie malformazioni fetali, con rischio di cecità, sordità, anomali cardiache e ritardo mentale e psicomotoria.

Se contratta prima della gravidanza, lascia un’immunità permanente, pertanto non è più possibile ammalarsi di nuovo. 

Lo stesso accade dopo vaccinazione: il vaccino contro la rosolia protegge infatti al 100% dall’infezione.
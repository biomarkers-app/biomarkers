**Trigliceridi alti**
I trigliceridi alti nel sangue costituiscono una condizione medica nota come _ipertrigliceridemia_; questa è una forma di iperlipidemia (dislipidemia) caratterizzata dall'aumento eccessivo dei trigliceridi nel sangue (> 200mg/dl).

**Dieta Trigliceridi Alti**
Avere i trigliceridi alti, solitamente associati a ipercolesterolemia, aumenta significativamente il rischio di infarto. 
L'ipertrigliceridemia è una dislipidemia che favorisce l'evento di cardiopatia ischemica acuta, a causa di:
- RIDUZIONE DELL'EFFICIENZA FIBRINOLITICA (incremento del potenziale di coagulazione del sangue)
- PREDISPOSIZIONE ALLA TROMBOSI
- CORRELAZIONE DIRETTA CON IPERCOLESTEROLEMIA LDL
- CORRELAZIONE DIRETTA CON RIDUZIONE DEL COLESTEROLO HDL
La terapia farmacologica per i trigliceridi alti (fibrati, gemfibrozil) diminuisce significativamente il rischio di eventi infausti, a conferma di quanto lascia intuire la suddetta correlazione statistica tra eventi cardio-ischemici e trigliceridi alti.

**Cause di trigliceridi alti**
Tra le cause d'insorgenza dell'ipertrigliceridemia, si distinguono quelle primarie e quelle secondarie.

L'ipertligliceridemia primaria o familiare (tipo IV e V) è una patologia trasmessa geneticamente ed è frequentemente associata ad obesità e ridotta tolleranza al glucosio, che contribuiscono all'aumento del rischio coronarico e di pancreatite acuta. 

Al contrario, l'aumento secondario dei trigliceridi nel sangue non dipende dal patrimonio genetico ma è determinato da uno o più fattori ambientali, comportamentali e altre patologie già presenti come:
- Abuso alimentare ed obesità: abuso di alcol, dieta sbilanciata (eccesso di carboidrati soprattutto semplici) e mal ripartita nei pasti (pasti troppo abbondanti)
- Diabete Mellito non adeguatamente curato
- Sindrome nefrosica
- Insufficienza renale
- Assunzione di farmaci corticosteroidi ed estrogeni

**Dieta**
Come anticipato, i trigliceridi alti possono essere la conseguenza di abitudini alimentari e di vita inappropriati.
L'obesità è il frutto dell'_abuso alimentare_, generalmente esteso a tutti gli alimenti ipercalorici e alle bevande zuccherate o alcoliche, spesso aggravato dall'insufficienza di attività fisica complessiva. 
L'abuso alimentare favorisca inoltre lo squilibrio dei pasti riducendone la frequenza a vantaggio dell'ipercaloricità, determinando così una risposta metabolica inefficace, inefficiente o inappropriata.

L'eccesso calorico derivante da queste abitudini determina l'attivazione della cascata _iperglicemia-iperinsulenemia-scorretta metabolizzazione dei nutrienti-trasformazione del glucosio in acidi grassi_-**__ipertrigliceridemia**__

Nell'apporto di zuccheri è da sottolineare l'apporto dell'alcol eticolo che pur non essendo un nutriente apporta 7kcal per grammo e contribuisce in modo significativo all'ammontare calorico dei pasti e di conseguenza all'innalzamento dei trigliceridi.

###Nutrienti utili alla riduzione dei trigliceridi###
- Acidi grassi essenziali omega-3, ovvero l'acido alfa linolenico
- Acido eicosapentaenoico (20:5 EPA)
- Acido docosaesaenoico (22:6 DHA). 
Gli alimenti che li contengono sono soprattutto: 
- pesce azzurro (aringa, sardina, sgombro, lanzardo, alaccia, aguglia, palamita, tonno, alice, salmone, "merluzzo" ecc.)
- oli vegetali o di pesce (olio di semi di lino, di soia, di noce, ribes nero, colza ecc; olio di fegato di merluzzo). 
Gli EPA e DHA svolgono numerose funzioni utili alla prevenzione delle coronaropatie; tra queste ricordiamo un effetto DIRETTO su
- RIDUZIONE: dei trigliceridi ematici, della sintesi epatica delle VLDL, della densità del sangue, della pressione arteriosa, della fibrinogenoemia, del potenziale di aggregazione piastrinica;
- AUMENTO delle HDL;
- POTENZIAMENTO della fibrinolisi;
- INIBIZIONE della sintesi di PDGFc (fattore determinante nella patogenesi dell'aterosclerosi).

Altro fattore fondamentale per ridurre i trigliceridi è l'adeguato apporto di fibre che, se in quota superiore ai 30 grammi al giorno, modulano l'assorbimento degli alimenti attenuando l'innalzarsi della glicemia.

In definitiva, le raccomandazioni per prevenire e curare i trigliceridi alti sono:
- Evitare il consumo o l'eccesso di alimenti dolci, bevande zuccherate e bevande alcoliche
- Evitare porzioni eccessive di alimenti a prevalenza glucidica: pasta, pane, riso, polenta, e tutti gli altri cereali con rispettivi derivati
- Frazionare le calorie giornaliere in almeno 5 pasti al dì, ed evitare di consumare porzioni generalmente troppo abbondanti
- Promuovere il consumo di alimenti contenenti acidi grassi essenziali della famiglia omega3, in particolare DHA ed EPA
- Promuovere il raggiungimento della quota di fibra alimentare (circa 30g/die)
- Promuovere l'esercizio fisico SOPRATTUTTO in corrispondenza del picco glicemico post-prandiale (passeggiata o pedalata dopo 120'-150' dal pasto).
﻿
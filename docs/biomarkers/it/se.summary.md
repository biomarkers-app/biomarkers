Il selenio è un elemento che agisce, insieme alla vitamina E, nel prevenire i danni prodotti dai radicali liberi alle membrane cellulari.
Grazie alla capacità di proteggere le membrane cellulari dall'ossidazione, il selenio ha un effetto protettivo nei confronti delle malattie cardiovascolari. 
Il selenio è un componente essenziale nel sistema biologico che trasforma la tiroxina (T4) in triiodotironina (T3) ed è quindi fondamentale per il funzionamento della tiroide.
Sembra inoltre svolgere un ruolo antagonista nei confronti dei metalli pesanti, come il mercurio, il cadmio e l'argento.
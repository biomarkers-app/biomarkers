Diabete
Il termine diabete è comunemente utilizzato per indicare un gruppo di malattie croniche note anche come diabete mellito e caratterizzate da una carenza assoluta o relativa di insulina nell’organismo che si manifesta con un’elevata concentrazione di glucosio nel sangue.
I sintomi che caratterizzano questo gruppo di malattie sono:
•	continua sensazione di fame - polifagia
•	continua sensazione di sete - polidipsia
•	produzione di urine molto abbondante (non solo frequenza ma anche in quantità) – poliuria
A seconda del meccanismo scatenante i principali tipi di diabete sono:
•	Diabete mellito: le urine contengono grandi quantità di zucchero; ne fanno parte: 
o	Diabete mellito di tipo 1, a patogenesi autoimmune colpisce di più i bambini (infantile)
o	Diabete mellito di tipo 2, familiare non autoimmune, tipico dell’anziano
o	Diabete mellito gestazionale colpisce di più le donne incinte
o	MODY - Maturity onset diabetes of the young
o	DALA - Diabete autoimmune latente degli adulti o LADA dall'inglese Latent Autoimmune Diabetes of Adult
•	Diabete insipido: viene eliminata con le urine non solo acqua, ma pochissimi soluti; si divide in: 
o	Neurogenico – causato da alterazioni neurologiche
o	Nefrogenico – causato da alterazioni dell’apparato urinario

Diabete  mellito di tipo 1
Il Diabete di tipo 1 insorge solitamente in età pediatrica o adolescenziale.
La sua insorgenza è legata ad una predisposizione genetica che si somma a stimoli ambientali causando la produzione di auto anticorpi (risposta autoimmune) che vanno a distruggere le cellule pancreatiche dedite alla produzione di insulina.
Questo comporta necessariamente la somministrazione di insulina artificiale a prescindere dalla dieta e dallo stile di vita che rimangono comunque fondamentale per evitare o ritardare l'insorgenza delle tipiche complicanze del diabete.

Il diabete mellito di tipo 2
Detto anche diabete mellito non insulino-dipendente, - NIDDM - o diabete dell'adulto, è caratterizzato da glicemia alta in un contesto di insulino-resistenza ovvero alla progressiva incapacità delle cellule di assorbire il glucosio, il corpo risponde inizialmente producendo più insulina e successivamente vi è il progressivo aumento del glucosio a livello del plasma del sangue e un accumulo dello stesso sotto forma di grassi.
Il diabete di tipo 2 rappresenta circa il 90% dei casi di diabete e le persone che ne sono affette sono aumentate notevolmente negli ultimi decenni, in parallelo con la crescita dell'obesità causata dallo stile di vita sempre più sedentario e dal tipo di dieta. 
Dai 100 milioni del 1980 si è passati a 285 nel 2010 e 422 nel 2016, concentrati soprattutto nei paesi ricchi o in via di sviluppo (Stati Uniti, Giappone, Cina, India sono le nazioni con il più alto numero di diabeti) mentre sono quasi assenti nei paesi poveri e arretrati. 
L’Organizzazione Mondiale della Sanità definisce il diabete “un’epidemia globale”.

Il diabete di tipo 2 è una malattia cronica, associata ad un'aspettativa di vita di dieci anni minore rispetto alla media dovuto alle gravi complicanze da esso causate tra cui:
•	Cardiopatie ischemiche e ictus – da 2 a 4 volte più frequenti
•	scarsa circolazione sanguigna negli arti, che porta ad amputazioni  - 20 volte più frequenti
•	retinopatia diabetica che porta a progressiva cecità 
•	insufficienza renale, che può richiedere la dialisi
•	Demenza su base vascolare ma anche di tipo Alzheimer
•	Frequenti infezioni
•	Disfunzioni erettili e altre disfunzioni sessuali
•	Acanthosis nigricans
Inoltre se il livello di glucosio supera i 500 mg/dl vi è il rischio del coma diabetico

Fattori di rischio, prevenzione e trattamento
Fattori di rischio non eliminabili che favoriscono l’insorgenza di diabete di tipo 2:
•	l'invecchiamento,
•	il sesso femminile
•	la genetica 
•	La mancanza di sonno
•	Lo stato nutrizionale della madre durante lo sviluppo fetale

Fattori di rischio su cui si può agire con la prevenzione:
•	obesità (= indice di massa corporea superiore a 30)
•	elevato rapporto vita/fianchi
•	mancanza di attività fisica
•	stress
•	l'urbanizzazione 
•	errata alimentazione, che contempla il consumo eccessivo di 
o	zucchero, spesso tramite bevande zuccherate
o	i grassi saturi e gli acidi grassi trans 
o	molto riso bianco 
anche l’utilizzo di alcuni farmaci può favorire o sostenere l’insorgenza del diabete tra cui glucocorticoidi, tiazidici, beta bloccanti, antipsicotici atipici e le statine.

Valori ematici e diagnosi
L'Organizzazione Mondiale della Sanità riconosce la diagnosi di diabete (tipo 1 e tipo 2) dopo una rilevazione di elevati valori di glucosio nel sangue con la presenza di sintomi tipici.
I valori elevati di glicemia possono essere così rilevati:[34]
•	Glicemia plasmatica a digiuno ≥ 7,0 mmol/l (126 mg/dl)
•	Glicemia plasmatica rilevata 2 ore dopo la somministrazione orale di 75g glucosio (2HrPPG, 2-Hours Post-Prandial Glucose) ≥ 11,1 mmol/l (200 mg/dl) detto anche test orale di tolleranza al glucosio, o OGTT (Oral Glucose Tolerance Test)

|Diagnosi                                         |            2 HrPPG           |          a digiuno        |  % HbA1C  |
|                                                        |    mmol/l  –  mg/dl    |  mmol/l  –  mg/dl   |                    |
|Normale, no diabete                   |         <7.8  -  <140       |       <6.1  -  <110      |      <6.0      |
|Alterata glicemia a digiuno        |         <7.8  -  <140       | 6.1/7.0  -  110/126 |   6.0/6.4   |
|Alterata tolleranza al glucosio   | 7.8/11.1  -  140/200 |                                    |                   |
|Diabete                                          |       >11.1   -   >200     |       >7.0  -  >126      |       >6.5     |


Prevenzione
L'insorgenza del diabete di tipo 2 può essere ritardata o prevenuta attraverso una corretta alimentazione ed un regolare esercizio fisico.
Intervenire sullo stile di vita può risultare più efficace rispetto all'utilizzo di farmaci.
Tali accortezze possono ridurre il rischio di oltre la metà.
Il beneficio dato dall'esercizio si verifica indipendentemente dal peso iniziale della persona o dalla successiva perdita di peso.
I cambiamenti nella dieta sono più evidenti nei casi vi sia un'alimentazione ricca di verdura a foglia verde e la limitazione o eliminazione di bevande zuccherate.
Questi principi valgono anche nelle fasi iniziali di intolleranza al glucosio (insulinoresistenza).
L'associazione dieta e attività fisica fanno diminuire la possibilitù di insorgenza del diabete.

5 miti da sfatare sul diabete
http://articles.healthrealizations.com/HeavyMetalDetox/2014/08/11/5-Top-Diabetes-Myths-Busted.aspx
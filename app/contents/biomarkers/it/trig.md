---
id: trig
title: Trigliceridi
description: Un particolare tipo di grasso
references:
  - 'https://www.valorinormali.com/sangue/trigliceridi/'
  - 'https://www.youtube.it/LiGRLLb2abk'
  - 'https://labtestsonline.org.uk/tests/triglycerides'
  - 'https://unitslab.com/node/53'
---
Verificare periodicamente la pressione arteriosa ed i valori di colesterolo totale è utile per monitorare il proprio rischio cardiovascolare, ma a questi esami dovrebbe essere aggiunto anche il controllo dei trigliceridi, un particolare tipo di grasso.

A seguito di un pasto l’organismo converte le calorie non utilizzate proprio in trigliceridi, per poi immagazzinarli in specifiche cellule deputate a funzione di riserva energetica e rilasciate in caso di necessità tra un pasto e l’altro.

Come per altri valori del profilo lipidico, un’eccessiva quantità circolante aumenta il rischio di malattie cardiovascolari (in particolare per le coronarie): uno dei principali meccanismi che causa l’aumento dei valori di trigliceridemia è mangiare più calorie del necessario, è quindi chiaro che una verifica della propria dieta è sempre il primo passo per un corretto controllo dei livelli plasmatici.

I valori non sono sempre proporzionali a quelli del colesterolo, quindi è possibile riscontrare valori alti di uno e valori bassi dell’altro indipendentemente fra loro.

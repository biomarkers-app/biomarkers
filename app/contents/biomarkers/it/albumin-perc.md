---
id: albumin-perc
title: Albumina (%)
description: Un tipo di proteina nel sangue
references:
  - 'https://labtestsonline.org.uk/tests/albumin'
  - 'https://www.valorinormali.com/sangue/albumina'
  - 'https://emedicine.medscape.com/article/2054430-overview'
---
L’albumina è la proteina più abbondante nel plasma (la parte fluida del sangue), tanto che da sola rappresenta circa i due terzi del contenuto proteico totale; in virtù della sua abbondante concentrazione, quando questa diminuisce (a prescindere che la causa di una diminuzione della sintesi o un’aumentata escrezione) si verificano problemi nella regolazione della pressione oncotica intravascolare che si manifesta in forma di edema (gonfiore, per esempio di piedi e caviglie).

Da un punto di vista chimico è solubile in acqua, precipita negli acidi e si coagula con il calore.

L’albumina, che viene sintetizzata dal fegato, riveste un ruolo di primaria importanza in numerosi processi biochimici. Trasporta un’ampia gamma di sostanze nel sangue, tra cui numerosi ormoni (ad esempio quelli tiroidei, l’estrogeno e il cortisolo) quando le globuline specifiche sono sature (cioè non più disponibili perché tutte già occupate),
la bilirubina non coniugata, altri anioni organici, diversi farmaci, come la penicillina e il warfarin. Mantiene costante la pressione oncotica del plasma, funge da riserva di aminoacidi.

Chi soffre di patologie croniche del fegato e/o dei reni corre un rischio maggiore di sviluppare alterazioni dei livelli di questa proteina, perché: un fegato in difficoltà non è più in grado di produrre adeguate quantità di albumina, un rene in difficoltà non è più in grado di regolare correttamente il prelievo dell’albumina dalla frazione liquida che verrà espulsa con le urine.

Anche i pazienti che soffrono di disturbi di assorbimento a carico dell’apparato digerente sviluppano spesso alterazioni misurabili dei livelli circolanti, perché possono andare incontro ad un ridotto assorbimento intestinale di proteine, che si traduce i una carenza degli amminoacidi necessari alla sintesi nel fegato.

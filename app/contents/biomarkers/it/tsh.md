---
id: tsh
title: Tirotropina (TSH)
description: Ormone tiroideo
references:
  - 'https://medlineplus.gov/lab-tests/tsh-thyroid-stimulating-hormone-test/'
  - 'https://www.valorinormali.com/sangue/tsh/'
  - 'https://www.my-personaltrainer.it/salute/tsh-tireotropina.html'
  - 'https://unitslab.com/node/140'
---
L’esame misura la quantità di ormone TSH (ormone tireotropo o tireostimolante) presente nel sangue.
 
L’ormone è prodotto dall’ipofisi, una piccola ghiandola che si trova alla base della scatola cranica,  e costituisce solo una parte del complesso meccanismo di regolazione sanguigna dei due ormoni tiroidei: il T4 (tiroxina) e il T3 (triiodotironina).

La tiroide è una ghiandola a forma di farfalla che si trova nella parte anteriore del collo, appoggiata sulla trachea. Ha il compito di secernere gli ormoni tiroidei che, dal sangue,  raggiungono tutti i tessuti dell’organismo.

Gli ormoni tiroidei contribuiscono a numerosi funzioni, tra cui regolazione dell’utilizzo dell’energia disponibile (metabolismo),
il mantenimento della corretta temperatura corporea, il funzionamento ottimale di cervello, cuore, muscoli e altri organi.

Quando la loro concentrazione nel sangue diminuisce, l’ipotalamo secerne l’ormone TRH (ormone di rilascio della tireotropina) che a sua volta stimola l’ipofisi a secernere il TSH,
che induce la tiroide a rilasciare in circolo il T3 e il T4.

Gli ormoni tiroidei agiscono su ipotalamo e ipofisi attraverso un meccanismo di feedback negativo, ossia favorendo una riduzione della produzione di TRH e TSH. Quando tiroide, ipotalamo e ipofisi funzionano correttamente la tiroide riesce a mantenere costanti i livelli di ormoni tiroidei i circolo, attivandosi solo al bisogno, grazie a questo semplice ma sensibile meccanismo di controllo ed equilibrio.

Se l’ipofisi non funziona bene la quantità di TSH circolante si allontana dalla normalità

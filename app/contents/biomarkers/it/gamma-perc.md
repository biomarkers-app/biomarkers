---
id: gamma-perc
title: Gamma
description: Gamma globuline
references:
  - "https://www.valorinormali.com/sangue/gamma-globuline/"
---

Le immunoglobuline sono molecole che fanno parte delle gamma-globuline, a loro volta appartenenti alla grande famiglia delle globuline, uno dei due gruppi di proteine plasmatiche.

Le gamma-globuline sono molecole a servizio del sistema immunitario, più nel dettaglio si tratta di proteine in grado di neutralizzare gli agenti patogeni come batteri e virus; sono prodotte da alcuni globuli bianchi (linfociti B) in risposta alla stimolazione innescata da parte di insulti esterni.

Meglio conosciute come anticorpi o semplicemente Ig, comprendono principalmente:

- IgA,
- IgG,
- IgM
- ed in minor misura, IgD ed IgE.

Insieme all’albumina, alle alfa e beta globuline, rappresentano le principali proteine plasmatiche dell’organismo: per poter essere identificate singolarmente, è necessario che vengano separate in laboratorio, mediante un un procedimento definito elettroforesi, che permette di dividere le diverse proteine in base alla loro mobilità all’interno di un campo elettrico.

Un aumento dei valori delle gamma globuline indica in genere un’infiammazione e una malattia sottostante. I diversi tipi di immunoglobuline possono aumentare insieme contemporaneamente oppure, in altri casi, si registra l’aumento di un singolo anticorpo.

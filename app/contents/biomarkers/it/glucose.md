---
id: glucose
title: Glucosio
description: Zucchero nel sangue (o glicemia)
references:
  - 'https://www.valorinormali.com/sangue/glicemia/'
  - 'https://www.youtube.it/watch?v=xNgwZFP5A9s'
  - 'https://unitslab.com/node/1'
  - 'https://medlineplus.gov/lab-tests/blood-glucose-test/'
---
In campo medico la quantità di glucosio (zucchero) nel sangue prende il nome di glicemia ed è in genere il primo esame che viene richiesto quando si sospetta la presenza di diabete.

Il glucosio rappresenta la principale fonte di energia per la maggior parte delle cellule del corpo, comprese quelle del cervello che sono tra l’altro tra le poche a non poterne fare a meno, non essendo in grado di usare fonti energetiche alternative.

I carboidrati (o glucidi) si trovano ad esempio in frutta, cereali (pane, pasta, riso, …) e vengono più o meno rapidamente trasformati in glucosio a seguito della loro introduzione attraverso la dieta; l’assorbimento che si verifica durante e dopo un pasto ha come conseguenza un aumento della quantità circolante di zucchero nel sangue e, nel caso si raggiungano valori eccessivi (iperglicemia), possono verificarsi sintomi di vario genere.

In caso di risultati oltre i valori normali, la diagnosi di diabete o pre-diabete deve sempre essere confermata con nuove analisi, a meno di presenza inequivocabile dei sintomi caratteristici della malattia.

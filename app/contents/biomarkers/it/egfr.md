---
id: egfr
title: eGFR
description: Indicatore della funzione renale
references:
  - "https://medlineplus.gov/lab-tests/glomerular-filtration-rate-gfr-test/"
  - "https://www.kidney.org/atoz/content/gfr"
  - "https://unitslab.com/node/82"
  - "https://www.valorinormali.com/sangue/egfr/"
---

La stima del tasso di filtrazione glomerulare (eGFR) è una misura usata per valutare la salute dei reni.

I reni sono due organi a forma di fagiolo, ciascuno delle dimensioni di un pugno. Si trovano appena sotto la gabbia toracica, su ciascun lato della colonna vertebrale. Ogni giorno filtrano circa 120-150 litri di sangue producendo circa 1-2 litri di urina, il mezzo che ha l’organismo per eliminare sostanze di rifiuto e i liquidi in eccesso.

Quando un rene si ammala non è più in grado di filtrare il sangue come dovrebbe e questo danno può causare l’accumulo delle sostanze di rifiuto nell’organismo e, di conseguenza, creare grossi pericoli per la salute.

Il test più importante da questo punto di vista è l’eGFR, un esame del sangue che controlla la velocità di filtrazione glomerulare e permette una valutazione di quanto bene i reni filtrano le sostanze di rifiuto.

eGFR è l’abbreviazione inglese di velocità di filtrazione glomerulare stimata (Estimated Glomerular Filtration Rate) e indica la quantità di sangue filtrata al minuto; viene calcolato con una formula basata sulla creatinina sierica.

---
id: hgb
title: Emoglobina
description: Proteina solubile di colore rosso
references:
  - "https://www.mayoclinic.org/tests-procedures/hemoglobin-test/about/pac-20385075"
  - "https://unitslab.com/node/79"
  - "https://www.valorinormali.com/sangue/emoglobina/"
  - "https://www.mayoclinic.org/tests-procedures/hemoglobin-test/about/pac-20385075"
  - "https://unitslab.com/node/79"
---

L’emoglobina è una proteina solubile di colore rosso che troviamo nei globuli rossi del sangue; la sua funzione è quella di legare l’ossigeno, che potrà così essere trasportato dai globuli rossi in tutti i tessuti dell’organismo, ceduto in cambio dell’anidride carbonica da smaltire.

Quando il dosaggio nel sangue ne evidenzia una concentrazione inferiore al normale, il paziente presenta un insufficiente numero di globuli rossi nel sangue (anemia); questo può avere numerose cause, tra cui carenze vitaminiche, emorragie ed alcune malattie croniche.

Se al contrario troviamo un livello superiore al normale, condizione peraltro decisamente più rara, le potenziali cause devono essere cercate nella policitemia vera (una malattia del sangue), o in fattori quali la vita ad alta quota, il fumo e la disidratazione.

---
id: cholesterol
title: Colesterolo
description: Un sostanza essenziale per la vita
references:
  - 'https://www.valorinormali.com/sangue/colesterolo-totale/'
  - 'https://medlineplus.gov/cholesterol.html'
  - 'http://unitslab.com/node/58'
---
Il colesterolo è una sostanza essenziale per la vita, in quanto costituente delle membrane cellulari in tutti gli organi e tessuti del corpo. Viene inoltre usato dall’organismo per la sintesi di ormoni, sostanze indispensabili per lo sviluppo, la crescita e la riproduzione e permette la sintesi degli acidi biliari che sono necessari per assorbire le sostanze nutrienti dal cibo.

Il corpo produce circa il 75% della quantità necessaria alle diverse funzioni metaboliche, ma il restante 25% è assunto con la dieta. In caso di una predisposizione ereditaria a produrne troppo, oppure quando si consumano quantità eccessive di alimenti ricchi di grassi di cattiva qualità (grassi saturi, soprattutto di origine animale), i livelli circolanti nel sangue aumentano e con essi anche il rischio di avere un impatto negativo sulla salute.

Il colesterolo in eccesso nel sangue può venire quindi depositato sotto forma di placche sulle pareti dei vasi sanguigni e questi accumuli possono diminuire o addirittura arrivare ad impedire del tutto il passaggio di sangue.

L’esame che valuta il colesterolo totale nel sangue fa parte del cosiddetto profilo lipidico, un insieme di parametri che permettono al medico di capire quanti grassi circolano nel sangue e di che tipo: il colesterolo totale rappresenta la somma di questi grassi e permette una stima del rischio di complicazioni cardiovascolari (per esempio ictus ed infarti).

In genere livelli alti non causano alcun sintomo, quindi il paziente non può accorgersi dell’eventuale rischio.

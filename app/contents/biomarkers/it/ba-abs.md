---
id: ba-abs
title: Basofili
description: Un tipo di globuli bianchi
references:
  - 'https://www.valorinormali.com/sangue/basofili/'
  - 'https://www.webmd.com/a-to-z-guides/what-are-basophils'
  - 'https://en.wikipedia.org/wiki/Basophil'
  - 'https://unitslab.com/node/78'
---
I granulociti basofili sono dei globuli bianchi, ossia cellule deputate alla difesa dell’organismo. 

Vengono prodotti dal midollo osseo a partire da cellule staminali comuni alle altre cellule del sangue: globuli bianchi (neutrofili, eosinofili, monociti, linfociti,),
globuli rossi e piastrine.

La loro funzione prevede per esempio il rilascio di mediatori (quali istamina, bradichinina, serotonina) in caso di infortunio o infezione: queste sostanze sono importanti per il processo infiammatorio poiché aumentano la permeabilità capillare
e quindi aumentano il flusso di sangue nella zona interessata, favorendo l’arrivo delle altre molecole e cellule coinvolte.

Sono anche importanti intermediari nella produzione di reazioni allergiche e sono inoltre in grado di secernere eparina, una sostanza anticoagulante naturale coinvolta in numerosi e delicati equilibri di coagulazione.

Per basofilia s’intende una elevata concentrazione dei basofili nel sangue. Valori aumentati rispetto alla norma, ma senza ulteriori anomalie negli esami del sangue, sono rari, mentre molto più spesso rappresenta una delle numerose alterazioni in corso di patologie come infezioni virali (tra cui la varicella), leucemia, colite ulcerosa ed
alcune forme di reazione allergica.

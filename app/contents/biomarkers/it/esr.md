---
id: esr
title: VES
description: Velocità di eritrosedimentazione
references:
  - 'https://www.valorinormali.com/sangue/ves/'
  - 'https://labtestsonline.org.uk/tests/erythrocyte-sedimentation-rate-esr'
---
La VES (Velocità di eritrosedimentazione) è un esame del sangue che permette di evidenziale l’eventuale presenza di infiammazione nell’organismo, anche se conseguente ad un’infezione; il test da solo non permette alcuna diagnosi, ma rappresenta un’indispensabile informazione nel processo diagnostico e viene talvolta usato per seguire l’evoluzione di una patologia infiammatoria.

Il sangue prelevato dal paziente viene posto in una piccola provetta graduata; i globuli rossi presenti tenderanno spontaneamente a depositarsi sul fondo e l’esame è volto a misurare l’altezza del deposito che si forma in un’ora.

L’utilità di osservare questo processo nasce dal fatto che quando è presente un’infiammazione nel sangue sono presenti delle sostanze che facilitano la formazione di gruppi di cellule che, aumentando di peso, si depositano più velocemente sul fondo.

Riassumendo, più è elevata la quantità di globuli rossi discesi sul fondo della provetta, maggiore è la risposta infiammatoria del sistema immunitario.

La VES non è tuttavia un esame specifico in quanto non fornisce indicazioni sul sito coinvolto nel processo infiammatorio o infettivo e al tipo di malattia infiammatoria in atto (acuta o cronica); è quindi possibile dire che si tratta di un esame in grado di evidenziare la presenza di infiammazione,
quantificarne l’entità, ma non fornire indicazioni sull’area dell’organismo colpita né soprattutto sulle cause.

Viene spesso richiesta insieme ad altri marker infiammatori, come ad esempio la PCR e la concentrazione di globuli bianchi nel sangue, ma va detto che negli ultimi anni il ricorso al dosaggio della VES è andato via via scemando, seppure conservi alcune caratteristiche ancora degne di nota: rapida, economica e disponibile in tutti gli ospedale,
utilità come test di primo livello.

La gran parte dei fenomeni infiammatori, nonché dei tumori, si associa ad un aumento del risultato.

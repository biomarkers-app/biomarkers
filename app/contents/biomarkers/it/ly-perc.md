---
id: ly-perc
title: Linfociti (%)
description: Un tipo di globuli bianchi
references:
  - 'https://www.genome.gov/genetics-glossary/Lymphocyte'
  - 'https://www.valorinormali.com/sangue/linfociti/'
---
I linfociti sono globuli bianchi, cellule presenti nel sangue e facenti parte del sistema immunitario, una complessa rete integrata cellule, tessuti e meccanismi biologici volta della difesa dell’organismo.

Sono prodotti nel midollo osseo e possono essere classificati in due grandi categorie in base al tessuto dove avviene la loro maturazione finale: linfociti B (maturazione nel midollo osseo), linfociti T (maturazione nel timo).

Alla luce della loro funzione è quindi del tutto prevedibile osservare temporanei aumenti della loro presenza nel sangue, ma l’entità e la durata di queste variazioni può aiutare il medico nei diversi processi diagnostici.

L’esame fa generalmente parte dei test richiesti durante l’esecuzione dell’emocromo.

Un elevato valore dei linfociti (linfocitosi) viene in genere rilevato a seguito di esami richiesti per sintomi già emersi, mentre è rara una scoperta inaspettata o casuale; di norma si parla di linfocitosi quando il risultato supera i 4.000 per microlitro, sebbene il numero possa di gran lunga aumentare, soprattutto nei bambini e nei neonati.

La linfocitosi è spesso indicativa di infezioni virali (come ad esempio la mononucleosi), ma può essere osservata anche in casi di infezioni batteriche intracellulari, ad esempio per tubercolosi.

---
id: mpv
title: MPV
description: Volume medio delle piastrine
references:
  - 'https://www.valorinormali.com/sangue/mpv/'
  - 'https://medlineplus.gov/lab-tests/mpv-blood-test/'
---
Il parametro MPV è una stima del volume medio delle piastrine, piccoli frammenti cellulari privi di nucleo e circolanti nel sangue.

Le piastrine, anche chiamate trombociti, ricoprono un ruolo chiave nella formazione di coaguli per fermare eventuali sanguinamenti; quando un vaso sanguigno viene danneggiato vengono inviati segnali che inducono le piastrine a precipitarsi rapidamente nel distretto interessato con l’obiettivo di formare un coagulo (il primo passo nella riparazione).

È chiaramente vantaggioso per il processo di coagulazione che le piastrine siano il più grandi possibile, ma in presenza di una ridotta funzionalità del midollo osseo diminuiscono di volume.

Nel caso in cui la conta delle piastrine sia inferiore ai valori normali per cause diverse da un malfunzionamento del midollo osseo, quest’ultimo proverà a compensare la ridotta quantità producendo cellule dal volume superiore.

Poiché la dimensione media delle piastrine è maggiore quando il corpo produce un numero superiore di piastrine, i risultati di questo esame possono essere utilizzati per capire l’origine di eventuali anomalie nella quantità circolante.

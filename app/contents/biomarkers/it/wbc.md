---
id: wbc
title: Leucociti (globuli bianchi)
description: Cellule del sistema immunitario
references:
  - 'https://medlineplus.gov/lab-tests/white-blood-count-wbc/'
  - 'https://www.valorinormali.com/sangue/leucociti-globuli-bianchi/'
---
I leucociti, conosciuti anche con il nome di globuli bianchi, sono cellule presenti nel sangue la cui funzione principale è proteggere l’organismo attraverso l’attuazione di meccanismi di difesa contro microorganismi di varia natura (virus, batteri, miceti, parassiti) e contro corpi estranei penetrati nell’organismo; rappresentano quindi uno degli elementi più importanti dell nostro sistema immunitario.

Si possono differenziare diversi tipi di globuli bianchi. Contare quanti leucociti sono presenti nel sangue e la loro suddivisione percentuale (conta leucocitaria) ci permette quindi di avere informazioni sullo stato di salute dell’organismo.

Un basso numero di globuli bianchi, condizione definita leucopenia, significa disporre di un ridotto numero di cellule nel sangue in grado di contrastare eventuali minacce.

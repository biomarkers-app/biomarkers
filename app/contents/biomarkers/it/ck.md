---
id: ck
title: Creatinina
description: Creatinina nel sangue
references:
  - 'https://medlineplus.gov/lab-tests/creatinine-test/'
  - >-
    https://www.mayoclinic.org/tests-procedures/creatinine-test/about/pac-20384646
  - 'https://www.youtube.it/watch?v=-0nGICBxmEI'
  - 'https://www.valorinormali.com/sangue/creatinina/'
---
Si tratta di una sostanza di rifiuto prodotta dal metabolismo energetico muscolare in seguito al consumo di creatina oppure come conseguenza del consumo di carne (ma con impatto inferiore al precedente punto).

Se i reni sono in salute sono in grado di filtrare la creatinina e gli altri prodotti di rifiuto dal sangue, eliminandoli poi attraverso l’urina; poiché la quantità di creatinina prodotta quotidianamente è ragionevolmente prevedibile e viene poi smaltita interamente dai reni, si tratta di un marcatore utile a stimare la velocità di filtrazione glomerulare, ossia un’indicazione sulla funzionalità renale.

Quando questa è compromessa, la concentrazione di creatinina nel sangue aumenta, perché ne viene smaltita di meno con le urine.

Può essere utile in numerose situazioni, ma tra i motivi principali per cui viene richiesta ricordiamo:

- controllo di routine
- verifica prima di esami strumentali che richiedano la somministrazione di mezzi di contrasto
- monitoraggio dei pazienti a rischio di malattie renali (per esempio pazienti diabetici)
- verifica periodica di pazienti affetti da insufficienza renale.

La quantità di creatinina prodotta dall’organismo dipende dal peso della persona e dalla sua massa muscolare, per questo la concentrazione è leggermente superiore negli uomini rispetto alle donne e ai bambini.

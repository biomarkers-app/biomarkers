---
id: tp
title: Proteine Totali
description: Proteine totali nel sangue
references:
  - "https://labtestsonline.org.uk/tests/total-protein-test"
  - "https://medlineplus.gov/ency/article/003483.htm"
  - "https://www.valorinormali.com/sangue/proteine-2/"
---

Le proteine sono grandi molecole formate da lunghe catene di amminoacidi che, attraverso sofisticati meccanismi, si piegano su sé stesse fino a formare complicate strutture tridimensionali.

Si tratta di uno dei più importanti mattoni per la Vita come la conosciamo, perché responsabili o coinvolte di un numero quasi infinito di funzioni biologiche:

- Enzimi. Coadiuvano le reazioni chimiche che avvengono nell’organismo. Sono essenziali alla replicazione del codice genetico. Sono implicate nella gestione degli stimoli e della trasmissione dei segnali,
- Vettori. Si occupano del trasporto di altre molecole nel sangue.
- Struttura. Conferiscono rigidità alle componenti biologiche. Consentono meccanicamente il movimento dei muscoli.
- Difesa. Le immunoglobuline (anticorpi) sono proteine.

Il dosaggio delle proteine totali ne misura la quantità complessiva presente nel sangue e valutando anche le quantità specifiche dei due principali gruppi proteici del sangue: albumine e globuline.

L’albumina è principalmente prodotta dal fegato e aiuta a trattenere il sangue all’interno dei vasi sanguigni. Può anche servire a trasportare alcune medicine e altre sostanze attraverso il sangue; è importante per la proliferazione e la guarigione dei tessuti.

Le globuline includono un insieme di diverse proteine, dette alfa, beta e gamma.

Alcune globuline sono prodotte dal fegato,
altre dal sistema immunitario.

Alcune globuline si legano all’emoglobina.
Altre trasportano metalli (ad esempio il ferro) nel sangue e aiutano a combattere le infezioni (Immunoglobuline).

L’esame del sangue delle proteine totali riporta valori distinti per proteine totali, albumina, globuline. Le globuline possono venire ulteriormente separate in diversi sottogruppi tramite l’elettroforesi proteica del siero.

I risultati dell’esame sono in genere valutati in un contesto più generale, prendendo in considerazione sintomi, stato di salute e soprattutto gli esiti degli altri esami richiesti, al fine di trarre informazioni sulla condizione del paziente e sulla salute di alcuni organi in particolare (fegato e reni su tutti).

---
id: ft4
title: Tiroxina libera (fT4)
description: Ormone della tiroide
references:
  - "https://medlineplus.gov/lab-tests/thyroxine-t4-test/"
  - "https://www.thyroid.org/thyroid-function-tests/"
  - "https://www.valorinormali.com/sangue/ft3-ft4-t3t4-alti-bassi-valori-normali/"
  - "https://www.my-personaltrainer.it/salute/T4-tiroxina.html"
---

La tiroide è una piccola ma potente ghiandola a forma di farfalla che trova posto nella parte anteriore del collo; controlla molte delle più importanti funzioni dell’organismo, produce infatti ormoni che influenzano parametri vitali come frequenza cardiaca e temperatura corporea, regola processi come respirazione e digestione, ma più in generale supervisiona i meccanismi alla base di

sviluppo
metabolismo
sistema neurologico.
Banalizzando un po’, le reazioni biochimiche su cui agisce tendono ad accelerare quando i livelli di ormoni tiroidei aumentano, quindi in caso di produzione alterata (troppo o troppo poco) si possono sviluppare disturbi e problemi legati alla perdita di un corretto equilibrio (omeostasi).

I due ormoni principali prodotti dalla tiroide, dietro stimolazione dell’ormone tireostimolante (TSH), sono la tiroxina (T4) e la triiodotironina (T3).

L’esame del T4 di solito viene usato come esame di seconda linea dopo quello del TSH (ormone tireostimolante); il T4 totale e il T4 libero (FT4) sono due esami diversi che aiutano il medico a valutare la funzionalità della tiroide, per evidenziare eventuali anomalie nel funzionamento della ghiandola.
